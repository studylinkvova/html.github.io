<html>
<head>
</head>
<body>
<h1 align="center">Про силу слова</h1>
<p>Страшні слова, коли вони мовчать,<br>
коли вони зненацька причаїлись,<br>
коли не знаєш, з чого їх почать,<br>
бо всі слова були уже чиїмись.</p>

Хтось ними плакав, мучивсь, болів,
із них почав і ними ж і завершив.
Людей мільярди і мільярди слів,
а ти їх маєш вимовити вперше!

Все повторялось: і краса, й потворність.
Усе було: асфальти й спориші.
Поезія – це завжди неповторність,
якийсь безсмертний дотик до душі.
</body>
</html>